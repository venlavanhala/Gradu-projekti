Aiheita: todistaminen, todistamisen vaikeukset, lukuteorian opetus, lukuteoria lukiossa, looginen päättely lukio


Anna-Kaisa Viertola, TODISTAMINEN LUKION PITKÄSSÄ MATEMATIIKASSA:
"9.2 KÄYTÄNNÖN OHJEITA TODISTAMISEN KIRJOITTAMISEKSI
Ohessa on koottuna eri lähteistä käytännön ohjeita todistamisen kirjoittamiseen. Tällaisista ohjeista
voisi tehdä pienen seinäplakaatin matematiikan luokan seinälle. Siitä voisi käydä hakemassa ideoita
todistustehtävän ratkaisuun, jos ei meinaa sujua.
1. Mieti, mitä saa olettaa ennalta tunnetuksi ja mitä on todistettava.
2. Erota selkeäsi toisistaan oletus ja väite. Kirjaa ne ylös selvästi.
3. Mieti, mitä osia väitteestä on tarpeen todistaa. Osaa väitteestä voi olla triviaalia tai
ennestään todistettua. Kannattaako väite jakaa eri tapauksiin?
4. Turhaa työtä voidaan välttää. Jos todistus sisältää kaksi eri tapausta tai eri suunnat ja
molemmat todistetaan samalla tavalla, riittää todistaa toinen ja kirjoittaa: ”Toinen
tapaus/suunta vastaavasti.”.
5. Mikä on kunkin päättelyvaiheen suunta (֜, ֚, ֞). Yhtäpitävyyttä todistettaessa päättely on
tehtävä molempiin suuntiin. Joukkoja samoiksi osoitettaessa sisältyminen on todistettava
molempiin suuntiin.
6. Huomaa, että joissain todistuksissa nuolet voidaan kääntää ja saadaankin todistettua kerralla
molemmat suunnat.
7. Kaikkia alkioita koskevaa väitettä todeksi osoitettaessa on osoitettava että väite todella pätee
kaikissa mahdollisissa tapauksissa. Väitettä vääräksi ositettaessa riittää löytää yksi
vastaesimerkki.
8. Käytä hyväksi aksioomia, määritelmiä ja jo todistettuja lauseita. Muista mainita, mitä tulosta
käytät.
9. Arvioi ja valitse sopiva todistusmenetelmä.
10. Luonnollisia lukuja koskevat väitteet voidaan usein todistaa induktiotodistusta käyttäen.
11. Muista, että ”yksi kuva kertoo enemmän kuin tuhat sanaa”.
12. Antiteesiä käyttäessäsi tarkista, että väitteen negaatio on oikein muodostettu.
13. Joskus voi olla helpompaa keksiä todistus liikkumalla takaperin väitteestä oletukseen ja
kirjoittaa todistus sitten puhtaaksi oikeinpäin, jos mahdollista.
14. Hyvä idea voi olla myös kirjoittaa todistuksen ensimmäinen ja viimeinen lause ja yrittää
täyttää välissä oleva kuilu kulkemalla siinä edestakaisin. Näin päämäärä on näkyvissä ja
pysyy mielessä. 
31
15. Muista että molemmille puolille lisääminen tai molemmilta puolilta vähentäminen ei muuta
yhtälöä eikä epäyhtälöä ja on monesti toimiva kikka. Binomikaavat kannattaa pitää myös
mielessä. Joskus nollan lisääminen auttaa ratkaisevasti eteenpäin todistuksessa.
16. Todistustehtävästä voi ensin muokata helpomman tehtävän perusperiaatteet säilyttäen (esim.
kolmiulotteisesta kaksiulotteiseen) ja etsiä ensin todistuksen helpompaan versioon ja palata
sitten alkuperäiseen.
17. Muista, että tai (ڀ (ei matematiikassa tarkoita täysin samaa kuin puhutussa kielessä.
18. Joskus voi helpottaa, kun kirjoittaa logiikan kielelle mitä on tekemässä. Joskus taas liika
symbolien käyttö sekoittaa. Selvien lauseiden kirjoittaminen kannattaa.
19. Käänteinen suora todistus auttaa pääsemään negaatiosta eroon, jos väite on muotoa ¬ P.
20. Kuvittele mielessäsi joku henkilö, jonka yrität saada vakuuttuneeksi väitteen
todenperäisyydestä.
21. Yrityksen ja erehdyksen kautta oppii. Harjoittelu lisää taitoja. Anna tilaa luovuudelle. Ole
kärsivällinen. Taistele. Älä luovuta."
